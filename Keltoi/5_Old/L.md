L’idea del videogioco è di mostrare un corso alternativo della storia mondiale, inserendo un potente elemento di disturbo che genera un immenso effetto a catena: la magia.

Bisogna spiegare in un modo logico, verosimile come la magia si sia manifestata. Sarà una impresa fare ciò visto che le arti magiche non esistono!

E invece noi si dimostrerà che esse son sempre esistite, anche se erano dominio di pochissime persone che hanno custodito il segreto per millenni.

Certo, se io sto qua a parlare di magia voi penserete che invece qualcosa è trapelato. Si, ve lo concedo, ma dovete ammettere che si è sempre parlato di leggende, di miti avvenuti in tempi remoti…e nessuno può verificarne la veridicità!

Ebbene, bisogna studiare una ragione per spiegare come mai un fenomeno che avrebbe avuto una espansione virale è sempre stato considerato materia di fantasticherie!

Ma ora mi sto mi dimenticando delle religioni!

Idea alternativa: Ambientare il videogioco non nel nostro medioevo (magico) ma in un futuro dove il mondo è ritornato al medioevo grazie ad una esplosione magica…un asteroide imbevuto di mana, qualcosa di simile! La magia c’è sempre stata ma i maghi son sempre stati abili a celarla alle persone normali….

Ritorniamo all’idea originale…

Il nostro paradigma è: Trarre da un fatto di fantasia delle conclusioni logiche. Anzi, non solo degli effetti, ma anche le cause. Fondamentale per avere un background solido.

Scartare idea alternativa perché è importante riprodurre un medioevo il più autentico possibile, riuscendo a far riferimento a popolazioni, personaggi antichi. Anche ipotizzando un reboot, una “retromarcia temporale” sarebbe impossibile eliminare qualsiasi riferimento all’epoca presente o peggio ancora, futura. L’atmosfera ne risentirebbe! E non ho intenzione di creare una sorta di Assassin’s Creed.

Il problema da dover risolvere è di ambientare la nostra storia nel medioevo, dove effettivamente tutti erano convinti dell’esistenza della magia anche se questa non c’era, per quel che ne sappiamo noi…!

Una spiegazione può risiedere nelle religioni monoteiste le quali, proiettando il divino oltre la sfera del tangibile, hanno distolto l’attenzione delle masse dalla magia (che invece è insita in ogni cosa). Il popolo comune ha così perso ogni legame con il mana mentre i sacerdoti si accontentano di parlare di mondi paralleli (paradiso, inferno, purgatorio ecc. ecc.) che tutti prima o poi raggiungeranno… dopo la morte…

E come si spiega il pullulare di miti e leggende che tutti prendevano per veri? Si può giustificare la cosa dicendo che in queste storie i cristiani hanno sempre trionfato, eliminando ogni traccia dei nemici fantastici…e se c’è qualcosa che a loro è sfuggito, o è comunque morta da se (per il tempo che riesce a cancellare foreste e montagne è una cosa facile!) o si è nascosta!

Giusto, nascondersi! Se anche noi si ricorrerà ad una realtà parallela le creature magiche avranno una infinità di nascondigli ove scomparire! Ma anche il mondo vero all’epoca era immerso nelle foreste dove chiunque poteva rifugiarsi e far perdere ogni traccia di se!

Si può alla fine commentare che per ogni albero abbattuto moriva effettivamente un pezzo di leggenda!

Comunque non tutte le leggende medievali prenderanno vita nel nostro videogioco…molte di loro saranno sul serio frutto di fantasia. Bisogna tassativamente dipingere l’uomo medioevale come altamente suggestionabile!

E nel nostro videogioco l’Europa si ritroverà a fronteggiare un nemico del quale non potrà celare l’esistenza.

Tutto ebbe inizio durante l’invasione della Britannia da parte dei Romani. Come si sa, le legioni sconfiggono i celti. Ma un clan (o tribù?), non sopportando di dover esser ridotti in schiavitù dai Romani decide di fuggire in un luogo ove nessuno li potrà raggiungere. Grazie ai druidi questi celti scappano in una realtà parallela, in un mondo popolato dagli elfi. Qui trascorrono secoli covando vendetta contro Roma, mentre nel mondo reale vengono dimenticati e la storia segue il suo normale corso…fino al capodanno 999.